<p>20. srpnja 2017.</p>
<p>Stalo nam je do vaše privatnosti. Kada Firefox pošalje podatke Mozilli (to smo mi), naša <a href="https://www.mozilla.org/privacy/">Pravila o privatnosti</a> opisuju kako koristimo te podatke.</p>
<h2>Što biste trebali znati</h2>
<p>Firefox se automatski povezuje s nama i našim pružateljima usluga radi omogućavanja ažuriranja, sigurnosti, isječaka, Firefox izvješća o zdravlju i drugih značajki.</p>
<ul>
<li><strong>Ažuriranje preglednika i dodataka</strong></li>
</ul>
<pre><code>Ažuriranje preglednika: Jednom dnevno, prilikom provjeravanja dostupnih ažuriranja preglednika, Firefox šalje Mozilli sljedeće podatke: podatke o vašoj verziji Firefox preglednika, postavci jezika, operativnom sustavu i njegovoj verziji. Možete [isključiti opciju ažuriranja slijedeći ove upute](https://support.mozilla.org/kb/how-stop-firefox-automatically-making-connections#w_auto-update-checking), no to vas može izložiti sigurnosnim nedostacima.

Popis blokiranih dodataka: Firefox uspostavlja kontakt s Mozillom jednom dnevno radi provjere podataka o dodacima kako bi otkrio zlonamjerne dodatke. To, primjerice, uključuje: verziju preglednika, operativni sustav i njegovu verziju, položaj, ukupni broj zahtjeva, vrijeme posljednjeg zahtjeva, doba dana, IP adresu i popis instaliranih dodataka. Možete [isključiti opciju ažuriranja metapodataka](https://support.mozilla.org/kb/how-stop-firefox-making-automatic-connections) u svakom trenutku, no to vas može izložiti sigurnosnim nedostacima.
</code></pre>
<ul>
<li><strong>Isječci</strong></li>
</ul>
<pre><code>Zadana početna stranica Firefoxa (&amp;lt;about:home&amp;gt;) učitava odmah ispod trake pretraživanja dijelove informacija za koje smatramo da vam mogu biti korisne. Nazivamo ih „isječci“. Otprilike jednom dnevno, Firefox se povezuje s Mozillom i, ako su dostupni, pruža vam nove isječke. Mozilla može prikupljati koliko se često klikne na isječke, sakuplja podatke o nazivu isječka, regionalnim postavkama preglednika, te o verziji Firefox preglednika koju koristite. Ove informacije zadržavamo 60 dana nakon forme prikupljanja.

Kako bi vam prikazivao važne isječke, Firefox šalje Mozilli mjesečni zahtjev pretraživanja vaše lokacije za zemlju korištenjem vaše IP adrese. Tada šaljemo podatke za zemlju natrag Firefoxu, gdje se lokalno pohranjuje. Firefox zatim na temelju lokalno pohranjenih podataka o zemlji odabrati koje će vam isječke prikazati.

Neki Mozilla sponzorirani isječci su interaktivni i omogućuju vam da opcionalno dijelite broj telefona ili adresu e-pošte. Na primjer, možete upisati broj telefona za primanje SMS-a za instalaciju Firefoxa na Androidu. Vaše podatke prima i rukuje s njima putem e-pošte i mobilnog telefona naš marketinški odjel.
</code></pre>
<ul>
<li><strong>Firefox izvješće o zdravlju</strong></li>
</ul>
<pre><code>Firefox izvješće o zdravlju (FHR) pruža vam uvid u stabilnost i rad vašeg preglednika, te vam pruža potrebne savjete ako dođe do problema, poput visoke stope pada ili sporog pokretanja sustava. Mozilla prikuplja i zbraja vaše podatke s podacima drugih korisnika Firefoxa, te ih šalje natrag vašem pregledniku kako biste tijekom vremena uvidjeli promjene u radu vašeg Firefox preglednika. Ti podaci, primjerice, uključuju: podatke o hardveru uređaja, operativnom sustavu, verziji Firefoxa, dodacima (broj i vrsta), tempiranju događaja preglednika, obnavljanjima sesija, duljini sesija, interakciji s traženjem pristupnih točki i korištenju Firefox kodova partnera za traženje, starosti profila, broju pada sustava i broju stranica. Firefox izvješće o zdravlju ne šalje Mozilli URL-ove koje posjetite.

Podatke poslane u Firefox izvješću o zdravlju koristimo kako bismo korisnicima omogućili funkcionalnost Firefox izvješća o zdravlju, kao što je analiziranje i rješavanje problema s vašim preglednikom. Podatke koje dobivamo iz sakupljenih Firefox izvješća o zdravlju također koristimo kako bismo poboljšali rad Firefoxa. Možete odabrati [isključivanje dijeljenja podataka](https://support.mozilla.org/kb/firefox-health-report-understand-your-browser-perf#w_how-to-turn-data-sharing-on-or-off).
</code></pre>
<ul>
<li><strong>Sigurnost</strong></li>
</ul>
<pre><code>Firefox automatski traži zlonamjerne ili krivotvorene web-stranice, neispravne dodatke i SSL certifikate koje je izdala treća strana.

Certifikati sigurnih web-mjesta: Kada posjetite sigurno web-mjesto (npr. „http“), Firefox provjerava valjanost certifikata web-mjesta. To može uključivati komuniciranje s davateljem statusa treće strane navedenom na certifikatu. Firefox šalje trećoj strani informacije navodeći o kojem se [certifikatu](https://support.mozilla.org/kb/secure-website-certificate) web-mjesta radi. Možete [promijeniti svoje postavke](https://support.mozilla.org/kb/advanced-settings-browsing-network-updates-encryption#w_certificates-tab), no ako onemogućite značajku mrežne verifikacije, Firefox ne može potvrditi identitet web-mjesta koje posjećujete. Isključivanje ove značajke može povećati opasnost od presretanja vaših privatnih podataka. Ako naiđete na [nesigurnu vezu](https://support.mozilla.org/kb/connection-untrusted-error-message), možete odabrati i slanje s njom povezanih certifikata Mozilli.

Firefox zaštita od krivotvorenja i napada: Otprilike dvaput u satu Firefox preuzima Google SafeBrowsing popise kako bi blokirao pristupe zlonamjernim ili krivotvorenim mrežnim mjestima i preuzimanjima (Google Pravila o privatnosti mogu se pronaći na &lt;https://www.google.com/policies/privacy/&gt;). Za preuzete izvršne datoteke koje nisu na ovim popisima Firefox može usluzi SafeBrowsing poslati metapodatke, uključujući i URL-ove povezane s preuzetom datotekom. Posjetite &lt;https://support.mozilla.org/kb/how-does-phishing-and-malware-protection-work&gt; kako biste saznali više ili onemogućili uslugu sigurnog pregledavanja. Ako onemogućite ove značajke, Firefox vas ne može upozoriti na moguća nezakonita ili zlonamjerna web-mjesta ili preuzete datoteke.
</code></pre>
<ul>
<li><p><strong>Statistike o korištenju</strong> (nazvane i „telemetrija“ u neizdanim međuverzijama)<br />
{: #telemetry .inproduct-link}</p>
<p>Statistika o korištenju ili „telemetrija“ značajka je Firefoxa koja šalje Mozilli statistike o korištenju, radu i odzivu funkcija sučelja, memorije i konfiguracije hardvera. Vaša IP adresa također se prikuplja kao dio standardnog web-zapisnika. Statistika o korištenju prenosi se SSL-om i pomaže nam u poboljšavanju budućih verzija Firefoxa. Kada se pošalje Mozilli, statistika o korištenju prikuplja se i stavlja na raspolaganje širem krugu razvojnih programera, uključujući zaposlenike Mozille i vanjske suradnike. Kada je omogućena telemetrija, određena kratka ispitivanja mogu prikupljati informacije o posjećenim mrežnim mjestima.</p>
<p>Ova je značajka uključena po zadanoj postavci u međuverzijama Firefoxa Nightly i Beta, kako bi njihovi korisnici mogli poslati povratnu informaciju Mozilli. U općoj verziji izdanja Firefoxa, ova je značajka po zadanoj postavci isključena.</p>
<p>Možete <a href="https://support.mozilla.org/kb/send-performance-data-improve-firefox">saznati više o Telemetriji ovdje</a> i načinu aktiviranja i deaktiviranja ove funkcije.</p></li>
<li><p><strong>Pločice</strong></p></li>
</ul>
<pre><code>Traženje prijedloga je značajka koja vam pomaže tražiti česte fraze koje su drugi ljudi tražili. Ovi prijedlozi traženja ponudi su od strane vaše zadane tražilice (kao što je Google, Yahoo, itd.) a ne Firefox. Ako ovu značajku omogućite i vaša tražilica podrži prijedloge, Firefox može poslati uvjete koje upisujete u fenomenalnu traku ili traku za traženje zadane tražilice kako biste dohvatili prijedloge, a podliježe primjenjivim Pravilima o privatnosti vaše tražilice. O prijedlozima za traženje možete [saznati više ovdje](https://support.mozilla.org/kb/use-popular-search-suggestions-firefox-search-bar) te kako ih omogućiti ili onemogućiti.
</code></pre>
<ul>
<li><strong>Uvod i praćenje kampanje</strong> ** **</li>
</ul>
<pre><code>Za pomoć razumijevanju i poboljšanju naših marketinških kampanja, Firefox šalje određene informacije po zadanoj postavci.  To uključuje „Referral dana” (Uvodni podaci) poput domene web stranice ili kampanje oglašavanja koji vas uvode u preuzimanje i instaliranje Firefoxa, kao i „Interaction dana” (Podaci za interakciju) o značajkama koje koristite u Firefoxu.

__Uvodni podaci__
Na Android i iOS, Firefox šalje uvodne podatke našem mobilnom davatelju usluge, a također uključuje Google ID oglašavanja, IP adrese, vremenske oznake, zemlju, lokalno, operativni sustav i verziju aplikacije. Saznajte više [ovdje](https://support.mozilla.org/kb/desktop-attribution-privacy), uključujući kako onemogućiti ovo izvješćivanje.

Na stolnom računalu, Firefox bilježi I šalje uvodne podatke na Mozillu kao dio Firefox izvješća o zdravlju. Saznajte više [ovdje](https://support.mozilla.org/kb/desktop-attribution-privacy), uključujući kako uključiti ili onemogućiti ovo izvješćivanje.

__Podaci o interakciji__
Na iOS, Firefox šalje podatke o interakciji na Leanplum, našeg mobilnog marketinškog poslužitelja, koji ima vlastita [pravila o privatnosti](https://www.leanplum.com/privacy/).  Ovi podaci omogućuju nam da provjerimo različita značajke i iskustva, kao i da pruži prilagođene poruke i preporuke za poboljšanje iskustva s Firefoxom. Saznajte više p prikupljanu ovih podataka [ovdje](https://github.com/mozilla-mobile/firefox-ios/blob/master/MMA.md), te kako možete [onemogućiti ovu značajku](https://support.mozilla.org/kb/send-anonymous-usage-data-firefox-mobile-devices).
</code></pre>
<hr />
<p>Ako zatražite, Firefox će se povezati s Mozillom kako bi vam omogućio korištenje značajki poput Sync, usluge lokacije, izvješćivanje o padu sustava i dodaci.</p>
<ul>
<li><strong>Sync</strong></li>
</ul>
<pre><code>[Firefox Sync](https://www.mozilla.org/firefox/sync/) je usluga koja omogućuje sinkroniziranje vaših Firefox zabilješki, povijesti pretraživanja, zaporki i postavki svih vaših uređaja. Ako koristite uslugu Sync, pročitajte [Pravila o privatnosti usluge Firefox Sync](https://accounts.firefox.com/legal/privacy).
</code></pre>
<ul>
<li><strong>Usluge lokacije</strong></li>
</ul>
<pre><code>Firefox sadrži značajku koja omogućuje mrežnim mjestima da zatraže vašu lokaciju (npr. kako bi ta mrežna mjesta prikazala vašu lokaciju na karti). Ako mrežno mjesto zahtijeva vašu lokaciju, Firefox od vas traži dopuštenje prije utvrđivanja i stavljanja na raspolaganje vaše lokacije. Kako bi utvrdio vašu lokaciju, Firefox može za to koristiti više različitih podataka, uključujući geolokacijske značajke vašeg operativnog sustava, Wi-Fi mreže, releje mobitela ili IP adresu. Određivanje vaše lokacije uključuje slanje nekih od navedenih podataka usluzi geolokacije Googlea, koja ima vlastita [pravila o privatnosti](https://www.google.com/privacy/lsf.html).
</code></pre>
<ul>
<li><strong>Izvješćivanje o padu sustava</strong></li>
</ul>
<pre><code>Na raspolaganju vam je mogućnost slanja izvješća o padu sustava Mozilli, nakon pada sustava Firefox. Ovo izvješće sadrži tehničke podatke koji nam pomažu da poboljšamo rad Firefoxa, uključujući uzroke pada sustava Firefoxa, aktivnom URL-u i stanju memorije u vrijeme pada sustava. Izvješće o padu sustava koje primimo može sadržavati osobne podatke. Dijelove izvješća o padu sustava objavljujemo javnosti na &lt;https://crash-stats.mozilla.com/&gt;. Prije objavljivanja izvješća o padu sustava, poduzimamo korake za automatsko ograničavanje objavljivanja osobnih podataka. Ne uređujemo vaše zapise u okvirima za komentare.
</code></pre>
<ul>
<li><strong>SSL pogreške</strong></li>
</ul>
<pre><code>Imate mogućnost slanja izvješća o pogrešci Mozilli, kada je prekinuta veza za sigurno web-mjesto. Ovo izvješće zapisuje certifikate web-mjesta kao i dijagnostičke kodove pogreški. Ova informacija pomaže nadzoru Mozille da učinkovito „prikači” certifikate web-mjesta i otkrije moguće napade krađe identiteta prema našim korisnicima.
</code></pre>
<ul>
<li><strong>Dodaci</strong></li>
</ul>
<pre><code>Firefox nudi stranicu upravitelja dodacima za traženje dodataka koja sadrži popularne dodatke i prikazuje personalizirane preporuke temeljene na dodacima koje ste prethodno instalirali. Kako bi prikazao personalizirane preporuke, Firefox Mozilli šalje podatke, uključujući i popis dodataka koje ste instalirali, podatke o verziji Firefoxa i vašu IP adresu. Ova razmjena podataka odvija se samo kada je područje za traženje dodataka otvoreno i može se onemogućiti slijedeći [ove upute](https://support.mozilla.org/kb/how-stop-firefox-making-automatic-connections). Upravitelj dodacima u Firefoxu sadrži polje za pretraživanje u koje možete unijeti ključne riječi za pretraživanje, a Mozilla ova pretraživanja pohranjuje po ključnim riječima, kao i podatke o vašoj verziji Firefoxa, podatke o lokaciji i operativnom sustavu, kako bi vam prikazala preporuke.
</code></pre>
<ul>
<li><strong>Push obavijesti</strong></li>
</ul>
<pre><code>Push obavijesti omogućuju stranicama slanje obavijesti i ažuriranja ako ih uključite. Za primanje obavijesti, Firefox šalje informacije u Mozillu s kojih stranica ste se složili primati Push obavijesti. Pohranjujemo ove informacije u anonimnom obliku, zajedno s brojem obavijesti svake strane koja vam je poslala. Za pomoć razvojnim programerima radi poboljšanja korištenja Push obavijesti, Mozilla može dijeliti prikupljene informacije s određenim razvojnim programerima uključujući broj posjetitelja njihovim stranicama koji su se pretplatili ili odbili pretplatu na njihovih Push obavijesti. Push obavijestima u Firefoxu možete upravljati tako da slijedite [ove upute](https://support.mozilla.org/kb/push-notifications-firefox).
</code></pre>
<ul>
<li><strong>Firefox snimke zaslona</strong></li>
</ul>
<pre><code>__Učitavanje snimki zaslona__
Snimke zaslona koje ste odlučili učitati su poslani na Mozillu i spremljeni za navedeno ograničeno vrijeme, koje možete promijeniti.  Možete pristupiti učitanim snimkama zaslona kada su opravdano potrebni za rad usluge.  Učitane snimke zaslona možete bilo kada obrisati.  

__Podaci o interakciji__
Primamo podatke poput posjeta web stranici Firefox sa snimkama zaslona, koliko često je učitanim snimkama zaslona pristupljeno i dijeljeno s drugima, te vaša interakcija s gumbima, naslovima i pomicanja miša vezano za snimanje snimki zaslona.   
</code></pre>
<p>Za posjet web stranici Firefoxa sa snimkama zaslona naša <a href="https://www.mozilla.org/privacy/websites/">obavijest o pravilima web stranice</a> opisuje vrste podataka koje prikupljamo.</p>
<pre><code>__Tehnički podaci__
Primamo podatke poput prosječne veličine i broja učitanih snimki zaslona, verziju vašeg Firefox preglednika, operacijski sustav uređaja i pogreške.  IP adresa pristupa web stranici s Firefox snimkama zaslona povremeno se prikuplja kao dio standardnog dnevnika usluge. 

Pročitajte cjelovitu dokumentaciju [ovdje](https://github.com/mozilla-services/screenshots/blob/master/docs/METRICS.md) ili obrišite svoje snimke zaslona [ovdje](https://screenshots.firefox.com/leave-screenshots).
</code></pre>
<p>Osim ako drugačije nije navedeno, ova obavijest o privatnosti važi za većinu glavnih objava verzija Firefoxa. Naše prethodno objavljene verzije (Beta/Developer Edition, Nightly i TestFlight) se i dalje aktivno razvijaju te mogu sadržavati nove značajke ili imati drugačije karakteristike privatnosti prethodno objavljenih verzija i automatski poslanih <a href="https://gecko.readthedocs.io/en/latest/toolkit/components/telemetry/telemetry/index.html">Podaci telemterije</a> u Mozillu kako bi pomogli u poboljšanju Firefoxa.</p>
<p>Ovaj prijevod nije aktualan. Aktualna engleska verzija primjenjuje se ako postoji nepodudarnost s ovim prijevodom. Možete vidjeti aktualnu englesku verziju <a href="https://github.com/mozilla/legal-docs/blob/master/acceptable_use_policy/en-US.md">ovdje</a>.</p>
