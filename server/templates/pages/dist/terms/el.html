<p>Τελευταία ενημέρωση 26 Σεπτεμβρίου 2017</p>
<h4>Σύνοψη</h4>
<p>Αυτή η κορυφαία ενότητα συνοψίζει τους παρακάτω όρους. Αυτή η σύνοψη παρέχεται ως βοήθημα για να σας βοηθήσει να κατανοήσετε τους όρου. Ωστόσο, θα πρέπει να βεβαιωθείτε ότι θα διαβάσετε ολόκληρο το έγγραφο, διότι η συμφωνία σας με τους όρους του υποδηλώνει ότι τους αποδέχεστε όλους και όχι μόνον την παρούσα σύνοψη.</p>
<ul>
<li>Οι υπηρεσίες Firefox Cloud Services (οι &quot;Υπηρεσίες&quot;) είναι μια σειρά υπηρεσιών που παρέχονται σε εσάς από τη Mozilla.</li>
<li>Οι Υπηρεσίες παρέχονται &quot;ως έχουν&quot; και δεν παρέχονται εγγυήσεις κανενός είδους. Υπάρχουν σημαντικοί περιορισμοί στην ευθύνη της Mozilla για οποιεσδήποτε ζημιές ενδέχεται να προκύψουν από τη χρήση των Υπηρεσιών εκ μέρους σας.</li>
</ul>
<h4>Όροι παροχής Υπηρεσίας</h4>
<ol>
<li><h4>Εισαγωγή</h4>
</li>
</ol>
<p>Οι παρόντες Όροι παροχής Υπηρεσίας (&quot;<u>Όροι</u>&quot;) διέπουν τη χρήση εκ μέρους σας των υπηρεσιών Firefox Cloud Services, μιας σειράς online υπηρεσιών που παρέχονται από τη Mozilla (οι &quot;Υπηρεσίες&quot;).</p>
<ol start="2">
<li><h4>Λογαριασμοί Firefox</h4>
</li>
</ol>
<p>Για να χρησιμοποιήσετε ορισμένες από τις Υπηρεσίες, θα χρειαστεί να δημιουργήσετε έναν Λογαριασμό Firefox.  Κατά τη διάρκεια της εγγραφής, θα σας ζητηθεί να ορίσετε έναν κωδικό πρόσβασης. Φέρετε την ευθύνη να διατηρείτε τον κωδικό πρόσβασής σας εμπιστευτικό και για τη δραστηριότητα που λαμβάνει χώρα μέσω του λογαριασμού σας Firefox. Η Mozilla δεν φέρει ευθύνη για οποιεσδήποτε απώλειες που οφείλονται σε μη εξουσιοδοτημένη χρήση του λογαριασμού σας Firefox.</p>
<ol start="3">
<li><h4>Δυνατότητες</h4>
</li>
</ol>
<p>Το Firefox Sync σας επιτρέπει να έχετε πρόσβαση από διαφορετικές συσκευές σε πληροφορίες αποθηκευμένες στο Firefox, συμπεριλαμβανομένων των καρτελών σας, της γραμμής διευθύνσεων, των κωδικών πρόσβασης, των σελιδοδεικτών και των προτιμήσεων του προγράμματος περιήγησης. Μπορείτε να ενεργοποιήσετε και να απενεργοποιήσετε το Firefox Sync μέσω της ενότητας Εργαλεία του Firefox.</p>
<p>Η Εύρεση Συσκευής σας επιτρέπει να βρίσκετε εξ αποστάσεως και να ελέγχετε ορισμένες δυνατότητες μιας συσκευής με Firefox OS, όπως η προβολή των πρόσφατων θέσεών της, η διαγραφή τοπικού περιεχομένου, η ενεργοποίηση του ήχου ή του κλειδώματος οθόνης ή η εμφάνιση ενός μηνύματος. Για να χρησιμοποιήσετε αυτές τις λειτουργίες, πρέπει να ενεργοποιήσετε την Εύρεση Συσκευής από τις ρυθμίσεις της συσκευής σας.  Η Εύρεση Συσκευής θα λειτουργεί ακόμα κι αν οι ρυθμίσεις ήχου και τοποθεσίας της συσκευής σας σιγαστούν ή απενεργοποιηθούν. Μπορείτε να απενεργοποιήσετε αυτή τη δυνατότητα στις ρυθμίσεις της συσκευής σας.</p>
<p>Αν χάσετε τη συσκευή σας, μπορείτε να πραγματοποιήσετε είσοδο στη διεύθυνση https://find.firefox.com/' με τα στοιχεία εισόδου του Λογαριασμού σας Firefox για να ελέγξετε εξ αποστάσεως τη συσκευή σας. Θα ενημερωνόμαστε για την κατά προσέγγιση θέση της συσκευής σας εφόσον η συσκευή θα είναι ενεργοποιημένη και συνδεδεμένη στο Internet.  Εφόσον ισχύουν, θα επιβαρύνεστε με τυχόν χρεώσεις που σχετίζονται με τη μετάδοση δεδομένων. Αν θεωρείτε ότι η συσκευή σας κλάπηκε, θα πρέπει να το καταγγείλετε στις αρχές επιβολής του νόμου. Προσέχετε όταν μοιράζεστε προσωπικές πληροφορίες, γιατί όσα μηνύματα εμφανίζονται στη συσκευή σας μπορεί να γίνουν διαθέσιμα σε οποιονδήποτε.</p>
<p>Τα Στιγμιότυπα οθόνης Firefox σας επιτρέπουν να καταγράφουν περιεχόμενο ιστοσελίδων, το οποίο μπορείτε να προβάλλετε, εσείς ή άλλοι, αργότερα. Δείτε <a href="https://www.mozilla.org/about/legal/report-infringement/">εδώ</a> για να αναφέρετε αξιώσεις παραβίασης δικαιωμάτων πνευματικής ιδιοκτησίας ή εμπορικών σημάτων στα Στιγμιότυπα οθόνης. Για αναφορά κατάχρησης, στείλτε μας με email έναν σύνδεσμο προς το στιγμιότυπο, στη διεύθυνση screenshots-report@mozilla.com.</p>
<ol start="4">
<li><h4>Πολιτική απορρήτου</h4>
</li>
</ol>
<p>Η <a href="https://www.mozilla.org/privacy/firefox/">Πολιτική απορρήτου του Firefox</a> περιγράφει λεπτομερώς τι δεδομένα λαμβάνουμε από τη χρήση των Υπηρεσιών εκ μέρους σας και με ποιον τρόπο χρησιμοποιούμε αυτές τις πληροφορίες. Χρησιμοποιούμε τις πληροφορίες που λαμβάνουμε μέσω των Υπηρεσιών όπως περιγράφεται στην <a href="https://www.mozilla.org/privacy/">Πολιτική απορρήτου της Mozilla</a>.</p>
<ol start="5">
<li><h4>Το περιεχόμενό σας στις υπηρεσίες μας</h4>
</li>
</ol>
<p>Στο πλαίσιο των δυνατοτήτων των Υπηρεσιών, μπορείτε να κάνετε αποστολή περιεχομένου. Με την αποστολή περιεχομένου, μας παρέχετε μια μη αποκλειστική, απαλλαγμένη από δικαιώματα royalty, παγκόσμια άδεια χρήσης του περιεχομένου σας σε σύνδεση με την παροχή των Υπηρεσιών. Με το παρόν δηλώνετε και εγγυάστε ότι το περιεχόμενό σας δεν θα παραβιάζει τα δικαιώματα οποιουδήποτε τρίτου και ότι θα συμμορφώνεται με οποιεσδήποτε οδηγίες περιεχομένου παρέχονται από την Mozilla.</p>
<ol start="6">
<li><h4>Ιδιοκτησιακά δικαιώματα της Mozilla</h4>
</li>
</ol>
<p>Η Mozilla δεν σας εκχωρεί με τις Υπηρεσίες οποιοδήποτε δικαίωμα πνευματικής ιδιοκτησίας, το οποίο δεν αναφέρεται ρητά στους παρόντες Όρους. Για παράδειγμα, οι παρόντες Όροι δεν σας δίνουν το δικαίωμα να κάνετε χρήση οποιωνδήποτε από τα δικαιώματα copyright, τις εμπορικές επωνυμίες, τα εμπορικά σήματα, τα σήματα υπηρεσιών, τα λογότυπα, τα ονόματα τομέα ή τα λοιπά διακριτικά χαρακτηριστικά εμπορικών σημάτων της Mozilla. Οι Υπηρεσίες διανέμονται βάσει της τρέχουσας έκδοσης της <a href="https://www.mozilla.org/MPL/">Mozilla Public License</a> και διέπονται από αυτήν.</p>
<ol start="7">
<li><h4>Διάρκεια ισχύος, τερματισμός</h4>
</li>
</ol>
<p>Αυτοί οι Όροι θα παραμείνουν σε ισχύ μέχρι να τερματιστεί η ισχύς τους, είτε από εσάς είτε από την Mozilla. Μπορείτε να επιλέξετε να τερματίσετε την ισχύ τους για οποιαδήποτε αιτία, απενεργοποιώντας το λογαριασμό σας Firefox και διακόπτοντας τη χρήση των Υπηρεσιών.</p>
<p>Μπορεί να αναστείλουμε ή να τερματίσουμε την πρόσβασή σας στις Υπηρεσίες οποιαδήποτε στιγμή για οποιαδήποτε αιτία, συμπεριλαμβανομένων, όχι αποκλειστικά, αν εύλογα θεωρήσουμε: (i) ότι παραβιάσατε τους παρόντες Όρους, (ii) ότι δημιουργήσατε κίνδυνο ή πιθανή νομική έκθεση για εμάς ή (iii) ότι η παροχή εκ μέρους μας των Υπηρεσιών προς εσάς δεν είναι πλέον εμπορικά βιώσιμη. Θα καταβάλουμε εύλογες προσπάθειες για να σας ειδοποιήσουμε μέσω της διεύθυνσης email που σχετίζεται με το λογαριασμό σας Firefox ή την επόμενη φορά που θα προσπαθήσετε να αποκτήσετε πρόσβαση στις Υπηρεσίες.</p>
<p>Σε όλες αυτές τις περιπτώσεις, η ισχύς των παρόντων Όρων θα τερματιστεί, συμπεριλαμβανομένης, όχι αποκλειστικά, της άδειάς σας να χρησιμοποιείτε τις υπηρεσίες, εξαιρουμένων των παρακάτω ενοτήτων που θα συνεχίσουν να ισχύουν: Αποζημίωση, αποποίηση ευθυνών, περιορισμός της ευθύνης, διάφορα.</p>
<ol start="8">
<li><h4>Αποζημίωση</h4>
</li>
</ol>
<p>Συμφωνείτε να υπερασπίζεστε, να αποζημιώνετε και να μην εγείρετε απαιτήσεις εναντίον της Mozilla, των εργολάβων, των χορηγών άδειας και των συνεργατών της, καθώς και των αντίστοιχων διευθυντών, στελεχών, εργαζομένων και πρακτόρων τους (&quot;Αποζημιούμενα μέρη&quot;), από και έναντι οποιωνδήποτε αξιώσεων και δαπανών τρίτων, συμπεριλαμβανομένων δικηγορικών αμοιβών, που οφείλονται σε ή προκύπτουν από τη χρήση εκ μέρους σας των Υπηρεσιών (συμπεριλαμβανομένης, όχι αποκλειστικά, από την αποστολή οποιουδήποτε περιεχομένου εκ μέρους σας).</p>
<ol start="9">
<li><h4>Αποποίηση ευθυνών, περιορισμός της ευθύνης</h4>
</li>
</ol>
<p>ΟΙ ΥΠΗΡΕΣΙΕΣ ΠΑΡΕΧΕΤΑΙ &quot;ΩΣ ΕΧΟΥΝ&quot;, ΜΕ ΟΛΑ ΤΑ ΣΦΑΛΜΑΤΑ. ΣΤΗΝ ΕΚΤΑΣΗ ΠΟΥ ΕΠΙΤΡΕΠΕΤΑΙ ΑΠΟ ΤΟ ΝΟΜΟ, Η MOZILLA ΚΑΙ ΤΑ ΑΠΟΖΗΜΙΟΥΜΕΝΑ ΜΕΡΗ ΑΠΟΠΟΙΟΥΝΤΑΙ ΔΙΑ ΤΟΥ ΠΑΡΟΝΤΟΣ ΟΠΟΙΕΣΔΗΠΟΤΕ ΕΓΓΥΗΣΕΙΣ, ΡΗΤΕΣ Ή ΣΙΩΠΗΡΕΣ, ΣΥΜΠΕΡΙΛΑΜΒΑΝΟΜΕΝΩΝ, ΟΧΙ ΑΠΟΚΛΕΙΣΤΙΚΑ, ΕΓΓΥΗΣΕΩΝ ΟΤΙ ΟΙ ΥΠΗΡΕΣΙΕΣ ΕΙΝΑΙ ΕΛΕΥΘΕΡΕΣ ΣΦΑΛΜΑΤΩΝ, ΕΜΠΟΡΕΥΣΙΜΕΣ, ΚΑΤΑΛΛΗΛΕΣ ΓΙΑ ΣΥΓΚΕΚΡΙΜΕΝΟ ΣΚΟΠΟ ΚΑΙ ΟΤΙ ΔΕΝ ΑΠΟΤΕΛΟΥΝ ΠΑΡΑΒΙΑΣΗ. ΦΕΡΕΤΕ ΟΛΟ ΤΟΝ ΚΙΝΔΥΝΟ ΣΧΕΤΙΚΑ ΜΕ ΤΗΝ ΕΠΙΛΟΓΗ ΤΩΝ ΥΠΗΡΕΣΙΩΝ ΓΙΑ ΤΟΥΣ ΣΚΟΠΟΥΣ ΣΑΣ ΚΑΙ ΩΣ ΠΡΟΣ ΤΗΝ ΠΟΙΟΤΗΤΑ ΚΑΙ ΑΠΟΔΟΣΗ ΤΩΝ ΥΠΗΡΕΣΙΩΝ, ΣΥΜΠΕΡΙΛΑΜΒΑΝΟΜΕΝΩΝ, ΟΧΙ ΑΠΟΚΛΕΙΣΤΙΚΑ, ΤΟΥ ΚΙΝΔΥΝΟΥ ΤΟ ΠΕΡΙΕΧΟΜΕΝΟ ΣΑΣ ΝΑ ΔΙΑΓΡΑΦΕΙ Ή ΝΑ ΚΑΤΑΣΤΡΑΦΕΙ Ή ΝΑ ΑΠΟΚΤΗΣΕΙ ΠΡΟΣΒΑΣΗ ΣΤΟ ΛΟΓΑΡΙΑΣΜΟ ΣΑΣ ΚΑΠΟΙΟΣ ΤΡΙΤΟΣ. ΑΥΤΟΣ Ο ΠΕΡΙΟΡΙΣΜΟΣ ΘΑ ΙΣΧΥΕΙ ΑΝΕΞΑΡΤΗΤΑ ΑΠΟ ΤΗΝ ΑΠΟΤΥΧΙΑ ΤΟΥ ΒΑΣΙΚΟΥ ΣΚΟΠΟΥ ΟΠΟΙΑΣΔΗΠΟΤΕ ΕΠΑΝΟΡΘΩΤΙΚΗΣ ΕΝΕΡΓΕΙΑΣ. ΟΡΙΣΜΕΝΕΣ ΔΙΚΑΙΟΔΟΣΙΕΣ ΔΕΝ ΕΠΙΤΡΕΠΟΥΝ ΤΗΝ ΕΞΑΙΡΕΣΗ Ή ΤΟΝ ΠΕΡΙΟΡΙΣΜΟ ΤΩΝ ΣΙΩΠΗΡΩΝ ΕΓΓΥΗΣΕΩΝ, ΣΥΝΕΠΩΣ Η ΠΑΡΟΥΣΑ ΑΠΟΠΟΙΗΣΗ ΕΝΔΕΧΟΜΕΝΩΣ ΝΑ ΜΗΝ ΙΣΧΥΕΙ ΣΤΗΝ ΠΕΡΙΠΤΩΣΗ ΣΑΣ.</p>
<p>ΜΕ ΕΞΑΙΡΕΣΗ ΤΑ ΟΣΑ ΑΠΑΙΤΟΥΝΤΑΙ ΑΠΟ ΤΟ ΝΟΜΟ, Η MOZILLA ΚΑΙ ΤΑ ΑΠΟΖΗΜΙΟΥΜΕΝΑ ΜΕΡΗ ΔΕΝ ΘΑ ΦΕΡΟΥΝ ΕΥΘΥΝΗ ΓΙΑ ΟΠΟΙΕΣΔΗΠΟΤΕ ΕΜΜΕΣΕΣ, ΕΙΔΙΚΕΣ, ΠΕΡΙΣΤΑΣΙΑΚΕΣ, ΘΕΤΙΚΕΣ, ΑΠΟΘΕΤΙΚΕΣ Ή ΠΑΡΑΔΕΙΓΜΑΤΙΚΟΥ ΧΑΡΑΚΤΗΡΑ ΖΗΜΙΕΣ ΠΟΥ ΠΡΟΚΥΠΤΟΥΝ ΑΠΟ Ή ΠΟΥ ΣΧΕΤΙΖΟΝΤΑΙ ΜΕ ΟΠΟΙΟΝΔΗΠΟΤΕ ΤΡΟΠΟ ΜΕ ΤΟΥΣ ΠΑΡΟΝΤΕΣ ΟΡΟΥΣ Ή ΤΗ ΧΡΗΣΗ Ή ΤΗΝ ΑΔΥΝΑΜΙΑ ΧΡΗΣΗΣ ΤΩΝ ΥΠΗΡΕΣΙΩΝ, ΣΥΜΠΕΡΙΛΑΜΒΑΝΟΜΕΝΩΝ, ΟΧΙ ΑΠΟΚΛΕΙΣΤΙΚΑ, ΑΜΕΣΩΝ ΚΑΙ ΕΜΜΕΣΩΝ ΖΗΜΙΩΝ ΑΠΟ ΑΠΩΛΕΙΑ ΦΗΜΗΣ, ΔΙΑΚΟΠΕΣ ΕΡΓΑΣΙΩΝ, ΑΠΩΛΕΙΑ ΚΕΡΔΩΝ, ΑΠΩΛΕΙΑ ΔΕΔΟΜΕΝΩΝ ΚΑΙ ΑΣΤΟΧΙΑ Ή ΔΥΣΛΕΙΤΟΥΡΓΙΑ ΥΠΟΛΟΓΙΣΤΗ, ΑΚΟΜΑ ΚΑΙ ΑΝ ΕΧΕΙ ΔΟΘΕΙ ΠΡΟΕΙΔΟΠΟΙΗΣΗ ΓΙΑ ΤΟ ΕΝΔΕΧΟΜΕΝΟ ΤΩΝ ΕΝ ΛΟΓΩ ΖΗΜΙΩΝ ΚΑΙ ΑΝΕΞΑΡΤΗΤΑ ΑΠΟ ΤΗ ΘΕΩΡΙΑ (ΒΑΣΕΙ ΣΥΜΒΑΣΗΣ, ΑΔΙΚΟΠΡΑΞΙΑΣ Ή ΑΛΛΩΣ) ΣΤΗΝ ΟΠΟΙΑ ΒΑΣΙΖΕΤΑΙ Η ΕΝ ΛΟΓΩ ΑΞΙΩΣΗ. Η ΣΥΛΛΟΓΙΚΗ ΕΥΘΥΝΗ ΤΗΣ MOZILLA ΚΑΙ ΤΩΝ ΑΠΟΖΗΜΙΟΥΜΕΝΩΝ ΜΕΡΩΝ ΒΑΣΕΙ ΤΟΥ ΠΑΡΟΝΤΟΣ ΣΥΜΦΩΝΗΤΙΚΟΥ ΔΕΝ ΘΑ ΥΠΕΡΒΑΙΝΕΙ ΤΑ $500 (ΠΕΝΤΑΚΟΣΙΑ ΔΟΛΑΡΙΑ Η.Π.Α.). ΟΡΙΣΜΕΝΕΣ ΔΙΚΑΙΟΔΟΣΙΕΣ ΔΕΝ ΕΠΙΤΡΕΠΟΥΝ ΤΗΝ ΕΞΑΙΡΕΣΗ Ή ΤΟΝ ΠΕΡΙΟΡΙΣΜΟ ΤΩΝ ΘΕΤΙΚΩΝ, ΑΠΟΘΕΤΙΚΩΝ Ή ΕΙΔΙΚΩΝ ΖΗΜΙΩΝ, ΣΥΝΕΠΩΣ Η ΠΑΡΟΥΣΑ ΕΞΑΙΡΕΣΗ ΚΑΙ ΠΕΡΙΟΡΙΣΜΟΣ ΕΝΔΕΧΟΜΕΝΩΣ ΝΑ ΜΗΝ ΙΣΧΥΟΥΝ ΣΤΗΝ ΠΕΡΙΠΤΩΣΗ ΣΑΣ.</p>
<ol start="10">
<li><h4>Τροποποιήσεις στους παρόντες Όρους</h4>
</li>
</ol>
<p>Η Mozilla μπορεί να ενημερώνει κατά καιρούς τους παρόντες Όρους ώστε να αντιμετωπίζεται μια νέα δυνατότητα των Υπηρεσιών ή να διευκρινίζεται μια πρόβλεψη. Οι ενημερωμένοι Όροι θα αναρτώνται online. Αν οι αλλαγές είναι ουσιαστικές, θα ανακοινώνουμε την ενημέρωση μέσω των συνήθων καναλιών της Mozilla, όπως μέσω αναρτήσεων σε blog και μέσω forum. Συνεχίζοντας τη χρήση των Υπηρεσιών μετά την ημερομηνία θέσης σε ισχύ των εν λόγω αλλαγών αποτελεί αποδοχή εκ μέρους σας των εν λόγω αλλαγών. Για να διευκολύνεστε στον έλεγχό σας, θα αναρτούμε μια ημερομηνία θέσης σε ισχύ στο επάνω μέρος αυτής της σελίδας.</p>
<ol start="11">
<li><h4>Διάφορα</h4>
</li>
</ol>
<p>Οι παρόντες Όροι αποτελούν τη συνολική συμφωνία ανάμεσα σε εσάς και Mozilla όσον αφορά τις Υπηρεσίες και διέπονται από τους νόμους της πολιτείας της Καλιφόρνια, Η.Π.Α., εξαιρουμένων των διατάξεων περί διένεξης νόμων. Αν οποιοδήποτε τμήμα των παρόντων Όρων κριθεί μη έγκυρο ή μη εφαρμόσιμο, τα υπόλοιπα τμήματα εξακολουθούν να διατηρούν πλήρως την ισχύ τους. Σε περίπτωση διένεξης μεταξύ μιας μεταφρασμένης έκδοσης των παρόντων όρων και της έκδοσης στην αγγλική γλώσσα, θα υπερισχύει η έκδοση στην αγγλική γλώσσα.</p>
<ol start="12">
<li><h4>Επικοινωνήστε μαζί μας</h4>
</li>
</ol>
<p>Επικοινωνήστε με τη Mozilla στη διεύθυνση</p>
<p><address><br />
Mozilla Corporation<br />
Attn: Mozilla – Legal Notices<br />
331 E. Evelyn Ave.,<br />
Mountain View, CA 94041, Η.Π.Α.<br />
</address></p>
