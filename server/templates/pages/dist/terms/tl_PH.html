<p>Huling Na-update Agosto 29, 2014</p>
<h4>Buod</h4>
<p>Ibinubuod ng seksyong ito sa itaas ang mga tuntunin sa ibaba. Ibinigay ang buod na ito upang makatulong sa inyong pag-unawa sa mga tuntunin, ngunit siguraduhing basahin ang buong dokumento, dahil kapag sumang-ayon kayo rito, ipinapahiwatig ninyo na tinatanggap ninyo ang lahat ng tuntunin, hindi lang ang buod na ito.</p>
<ul>
<li>Ang mga serbisyo ng cloud sa Firefox (ang &quot;Mga Serbisyo&quot;) ay isang hanay ng mga serbisyong ibinibigay sa inyo ng Mozilla.</li>
<li>Ang Mga Serbisyo ay ibinibigay &quot;nang walang pagbabago&quot; at walang anumang uri ng mga warranty. Mayroong mahahalagang limitasyon sa pananagutan ng Mozilla para sa anumang mga pinsalang matatamo mula sa inyong paggamit ng Mga Serbisyo.</li>
</ul>
<h4>Mga Tuntunin ng Serbisyo</h4>
<ol>
<li><h4>Panimula</h4>
</li>
</ol>
<p>Pinamamahalaan ng Mga Tuntunin ng Serbisyong ito (&quot;<u>Mga Tuntunin</u>&quot;) ang inyong paggamit ng mga serbisyo ng cloud sa Firefox, isang hanay ng mga online na serbisyong ibinibigay ng Mozilla (ang &quot;Mga Serbisyo&quot;).</p>
<ol start="2">
<li><h4>Mga Firefox Account</h4>
</li>
</ol>
<p>Upang magamit ang Mga Serbisyo, kakailanganin ninyong gumawa ng Firefox Account.  Habang nagpaparehistro, hihilingin sa inyong magtakda ng password. Kayo ang may responsibilidad na panatilihing kumpidensyal ang inyong password at sa aktibidad na mangyayari sa kabuuan ng inyong Firefox account. Walang responsibilidad ang Mozilla para sa anumang mga pagkaluging magmumula sa walang pahintulot na paggamit ng inyong Firefox account.</p>
<ol start="3">
<li><h4>Mga Feature</h4>
</li>
</ol>
<p>Nagbibigay-daan sa inyo ang Firefox Sync na i-access ang impormasyong nakaimbak sa Firefox sa maraming device, kabilang ang inyong mga tab, awesome bar, password, bookmark at kagustuhan sa browser. Maaari ninyong i-enable at i-disable ang Firefox Sync sa pamamagitan ng seksyong Mga Tool ng Firefox.</p>
<p>Nagbibigay-daan sa inyo ang Hanapin ang Aking Device na hanapin nang malayuan at kontrolin ang ilang partikular na feature ng isang Firefox OS device, gaya ng pagtingin ng mga kamakailang lokasyon, pagbura ng lokal na content, pag-enable sa ringtone o lock-screen o pagpapakita ng mensahe. Upang magamit ang mga function na ito, dapat ninyong i-enable ang Hanapin ang Aking Device sa mga setting ng inyong device.  Gagana ang Hanapin ang Aking Device kahit na naka-silent o naka-off ang mga setting ng tunog at lokasyon. Maaari ninyong i-disable ang feature na ito sa mga setting ng inyong device.</p>
<p>Kung mawala ang inyong device, maaari kayong mag-log in sa https://find.firefox.com gamit ang inyong mga kredensyal sa Firefox Account upang mahanap at makontrol nang malayuan ang inyong device. Iuulat sa amin ang tinatayang lokasyon ng inyong device habang naka-on ang device at nakakonekta sa Internet.  Kung naaangkop, kayo ang may responsibilidad para sa anumang mga singiling nauugnay sa pagpapadala ng data. Kung naniniwala kayong ninakaw ang inyong device, dapat kayong makipag-ugnayan sa tagapagpatupad ng batas. Maging maingat sa pagbabahagi ng personal na impormasyon dahil available sa publiko ang mga mensaheng ipinapakita sa inyong device.</p>
<ol start="4">
<li><h4>Patakaran sa Privacy</h4>
</li>
</ol>
<p>Inilalarawan ng <a href="https://www.mozilla.org/privacy/firefox-cloud/">Abiso sa Privacy ng Mga Serbisyo ng Firefox Cloud</a> ang mga detalye tungkol sa kung ano ang natatanggap namin mula sa inyong paggamit ng Mga Serbisyo at kung paano namin ginagamit ang impormasyong iyon. Ginagamit namin ang impormasyong natatanggap namin sa pamamagitan ng Mga Serbisyo alinsunod sa inilalarawan sa aming <a href="https://www.mozilla.org/privacy/">Patakaran sa Privacy ng Mozilla</a>.</p>
<ol start="5">
<li><h4>Ang Inyong Content sa aming Mga Serbisyo</h4>
</li>
</ol>
<p>Maaari kayong mag-upload ng content bilang bahagi ng mga feature ng Mga Serbisyo. Sa pamamagitan ng pag-a-upload ng content, binibigyan ninyo kami ng hindi eksklusibo, walang royalty at pandaigdigang lisensya na gamitin ang inyong content kaugnay sa pagbibigay ng Mga Serbisyo. Kinakatawan at pinapatunayan ninyo na hindi lalabag ang inyong content sa mga karapatan ng alinmang third party at susunod sa anumang mga alituntunin sa content na ibibigay ng Mozilla.</p>
<ol start="6">
<li><h4>Mga Karapatan sa Pinagmamay-ari ng Mozilla</h4>
</li>
</ol>
<p>Hindi kayo binibigyan ng Mozilla ng anumang mga karapatan sa intelektwal na ari-arian sa Mga Serbisyong hindi partikular na ipinahayag sa Mga Tuntuning ito. Halimbawa, hindi ibinibigay ng Mga Tuntuning ito ang karapatang gamitin ang alinman sa mga copyright, trade name, trademark, marka ng serbisyo, logo, pangalan ng domain o iba pang mga nakapagpapakilalang feature ng brand ng Mozilla. Ang Mga Serbisyo ay ipinapamahagi alinsunod at napapailalim sa kasalukuyang bersyon ng <a href="https://www.mozilla.org/MPL/">Pampublikong Lisensya ng Mozilla</a>.</p>
<ol start="7">
<li><h4>Tuntunin; Pagwawakas</h4>
</li>
</ol>
<p>Patuloy na ilalapat ang Mga Tuntuning ito hanggang sa tapusin ninyo ito o ng Mozilla. Maaari ninyong piliing tapusin ang mga ito anumang oras sa anumang dahilan sa pamamagitan ng pag-deactivate sa inyong Firefox account at paghinto sa inyong paggamit ng Mga Serbisyo.</p>
<p>Maaari naming suspindihin o wakasan ang inyong access sa Mga Serbisyo anumang oras sa anumang dahilan, kabilang, ngunit hindi limitado sa, kung makatuwiran naming pinaniniwalaan na: (i) nilabag ninyo ang Mga Tuntuning ito, (ii) gumawa kayo ng panganib o posibleng legal na pagkakalantad para sa amin; o (iii) hindi na kami kumikita sa pagbibigay namin sa inyo ng Mga Serbisyo. Sisikapin namin nang husto na abisuhan kayo sa pamamagitan ng email address na nauugnay sa inyong Firefox account o sa susunod na pagkakataong subukan ninyong i-access ang Mga Serbisyo.</p>
<p>Sa lahat ng nasabing sitwasyon, dapat wakasan ang Mga Tuntuning ito, kabilang, nang walang limitasyon, ang inyong lisensya na gamitin ang Mga Serbisyo, maliban na lang kung dapat patuloy na ilapat ang mga sumusunod na seksyon: Hindi Pagbabayarin ng Danyos, Disclaimer; Limitasyon ng Pananagutan, Iba Pa.</p>
<ol start="8">
<li><h4>Hindi Pagbabayarin ng Danyos</h4>
</li>
</ol>
<p>Sumasang-ayon kayong ipagtatanggol, hindi pagbabayarin ng danyos at hindi papanagutin ang Mozilla, mga contractor, contributor, licensor at kasosyo nito, at ang mga kani-kaniyang direktor, opisyal, empleyado at ahente (&quot;Mga Partidong Hindi Pagbabayarin ng Danyos&quot;) ng mga ito mula sa at laban sa anuman at lahat ng paghahabol at gastusin ng third party, kabilang ang mga bayad sa abugado, na nagmumula sa o nauugnay sa inyong paggamit ng Mga Serbisyo  (kabilang, ngunit hindi limitado, mula sa anumang content na na-upload ninyo).</p>
<ol start="9">
<li><h4>Disclaimer; Limitasyon ng Pananagutan</h4>
</li>
</ol>
<p>IBINIBIGAY ANG MGA SERBISYO &quot;NANG WALANG PAGBABAGO&quot; KASAMA ANG LAHAT NG DEPEKTO. HANGGANG PINAPAHINTULUTAN NG BATAS, ITINATANGGI NG MOZILLA AT NG MGA PARTIDO NA HINDI PAGBABAYARIN NG DANYOS ANG LAHAT NG WARRANTY, HAYAGAN MAN O IPINAPAHIWATIG, KABILANG NANG WALANG LIMITASYON ANG MGA WARRANTY NA WALANG DEPEKTO, MAIKAKALAKAL, NAAANGKOP PARA SA PARTIKULAR NA LAYUNIN AT HINDI LUMALABAG ANG MGA SERBISYO. HAHARAPIN NINYO ANG LAHAT NG PANGANIB SA PAGPILI NG MGA SERBISYO PARA SA INYONG MGA LAYUNIN AT AYON SA KALIDAD AT PAGGANAP NG MGA SERBISYO, KABILANG NANG WALANG LIMITASYON ANG PANGANIB NA MADE-DELETE O MASISIRA ANG INYONG CONTENT O MAA-ACCESS NG IBANG TAO ANG INYONG ACCOUNT. ILALAPAT ANG LIMITASYONG ITO SA KABILA NG PAGKABIGO NG PANGUNAHING LAYUNIN NG ANUMANG REMEDYO. HINDI PINAPAYAGAN NG ILANG HURISDIKSYON ANG PAGBUBUKOD O PAGLILIMITA SA MGA IPINAPAHIWATIG NA WARRANTY, KAYA MAAARING HINDI NALALAPAT SA INYO ANG DISCLAIMER NA ITO.</p>
<p>MALIBAN KUNG INIAATAS NG BATAS, WALANG PANANAGUTAN ANG MOZILLA AT ANG MGA PARTIDONG HINDI PAGBABAYARIN NG DANYOS PARA SA ANUMANG MGA HINDI DIREKTA, ESPESYAL, HINDI SINASADYA, KAHIHINATNAN O EXEMPLARY NA PINSALA NA NAGMUMULA SA O NAUUGNAY SA ANUMANG PARAAN SA MGA TUNTUNING ITO O SA PAGGAMIT NG O KAWALAN NG KAKAYAHANG MAGAMIT ANG MGA SERBISYO, KABILANG NANG WALANG LIMITASYON ANG MGA DIREKTA AT HINDI DIREKTANG PINSALA PARA SA PAGKAWALA NG KAAYUSAN, PAGHINTO NG TRABAHO, MGA NAWALANG KITA, PAGKAWALA NG DATA AT HINDI PAGGANA O PAGPALYA NG COMPUTER, KAHIT NA SINABIHAN NA POSIBLENG MANGYARI ANG MGA NASABING PINSALA AT ANUMANG TEORYA (KONTRATA, BATAS SA KAPABAYAAN O IBA PANG TEORYA) ANG BATAYAN NG PAGHAHABOL NA ITO. ANG PINAGSAMA-SAMANG PANANAGUTAN NG MOZILLA AT NG MGA PARTIDONG HINDI PAGBABAYARIN NG DANYOS SA ILALIM NG KASUNDUANG ITO AY HINDI LALAMPAS SA $500 (LIMANG DAANG DOLYAR). HINDI PINAPAYAGAN NG ILANG HURISDIKSYON ANG PAGBUBUKOD O PAGLILIMITA SA MGA HINDI SINASADYA, KAHIHINATNAN O ESPESYAL NA PINSALA, KAYA MAAARING HINDI NALALAPAT SA INYO ANG PAGBUBUKOD AT PAGLILIMITANG ITO.</p>
<ol start="10">
<li><h4>Mga pagbabago sa Mga Tuntuning ito</h4>
</li>
</ol>
<p>Maaaring i-update ng Mozilla ang Mga Tuntuning ito nang paminsan-minsan upang matugunan ang bagong feature ng Mga Serbisyo o upang linawin ang isang probisyon. Ipo-post online ang na-update na Mga Tuntunin. Kung malaki ang mga pagbabago, iaanunsyo namin ang update sa pamamagitan ng mga karaniwang pamamaraan ng Mozilla para sa mga nasabing anunsiyo gaya ng mga post sa blog at forum. Ang inyong patuloy na paggamit ng Mga Serbisyo pagkalipas ng petsa ng pagpapatupad ng mga nasabing pagbabago ay nagpapakita ng inyong pagtanggap sa mga nasabing pagbabago. Upang gawing mas madali ang inyong pagsusuri, magpo-post kami ng petsa ng pagpapatupad sa itaas ng page na ito.</p>
<ol start="11">
<li><h4>Iba Pa</h4>
</li>
</ol>
<p>Binubuo ng Mga Tuntuning ito ang buong kasunduan sa pagitan ninyo at ng Mozilla may kinalaman sa Mga Serbisyo at pinamamahalaan ng mga batas ng estado ng California, U.S.A., hindi kasama ang salungatan ng mga probisyon ng batas nito. Kung mapapatunayang hindi wasto o hindi maipapatupad ang anumang bahagi ng Mga Tuntuning ito, mananatiling ganap na may bisa ang mga natitirang bahagi. Sakaling magkaroon ng hindi pagtutugma sa pagitan ng naisaling bersyon ng mga tuntuning ito at ng bersyon ng wikang Ingles, ang bersyon ng wikang Ingles ang susundin.</p>
<ol start="12">
<li><h4>Makipag-ugnayan sa Amin</h4>
</li>
</ol>
<p>Makipag-ugnayan sa Mozilla sa</p>
<p><address><br />
Mozilla Corporation<br />
Attn: Mozilla – Legal Notices<br />
331 E. Evelyn Ave.,<br />
Mountain View, CA 94041<br />
</address></p>
